Yrkesrollen ingenjör

Jag har tagit kontakt med de tre olika företagen Södra, Visma och VXO Design. VXO Design är ett litet nystartat företag med 6 anställda som utvecklar digitala tjänster och utför konsultuppdrag inom utveckling och TV. Visma är ett bolag med cirka 500 anställda som ingår i en koncern med 178 andra bolag och totalt cirka 15 000 anställda. De levererar system för att sköta hela ekonomi för ett litet företag, lönerna, skatt, bokslut m m och jobbar med integrationer mot till exempel Bolagsverket och Skatteverket för att göra det smidigt för våra företagare. Södra är ett skogsindustriföretag med  cirka 3600 anställda varav cirka 100 personer inom IT. Jag har tagit kontakt med en ingenjör som jobbar som frontend utvecklare och ansvarar för att utveckla det grafiska gränssnittet på Södras applikationer. 

VXO Designs affärsidé är att göra det snabbt, enkelt och säkert för alla företag att använda sin grafiska form oavsett förkunskap. Bolagets tre produkter  är webbaserade:
1. Brandcam - mallar för att skapa professionella och formsäkra bilder med företagets logotyp, färger och typsnitt. 
2. Fancam - gör så att publik, besökare eller deltagare enkelt kan rama in sina egna fotografier med företagets grafik och sprida den på sina egna kanaler. 
3. Cardcam - ett digitalt visitkort med företagets design som du har med dig i mobilens wallet.

Vismas affärsidé är att  leverera system för att sköta hela ekonomin för små företag. Visma jobbar också med specifika program till byråer och har system för att förenkla arbetet med deras klienter vad gäller planering av uppdrag m m. 

Södras vision är att förnya och förädla skogsgårdens värde och ägs av skogsägare i Södra Sverige. Bolaget levererar utöver produkter från sin industri såsom pappersmassa, sågade trävaror, energiprodukter mm, tjänster till sina medlemmar såsom sin skogsägarapp som är till för att stödja skogsägaren med alla former av skötsel och förvaltning av sina skogsfastigheter. 

På VXO Design jobbar ingenjörerna majoriteten av dagarna med programmering, men kan också förväntas delta i olika konsultuppdrag och kundmöten utifrån behov. Hur arbetsdagarna ser ut blir därför väldigt varierande och styrs av kundernas behov. På Visma är ingenjörens inriktning mer specifik och arbetsveckan har ett fokus som till exempel underhåll, support eller nyutveckling. Ingenjörerna har ett individuellt schema men arbetar inom alla dess områden. Underhåll innebär förbättring av befintlig kod och att fixa de mindre buggar som finns i backlog. Supportarbetet handlar om att stötta supportavdelningen med de ärenden som de inte klarar hantera själva. Då blir det mycket felsökning i kundernas system, buggrättning och kontroll att alla tester fungerar korrekt samt granskning av kod. Systemutvecklare på Södra arbetar med styrsystem för industrin, affärssystem, lagerhanteringssystem m.m. Utvecklarna har daglig kontakt med förvaltningsteamet för att säkerställa rätt prioritering från de olika verksamheterna. Man säkerställer även att funktionerna som levereras håller rätt kvalitet för att undvika buggar och prestandaproblem. Arbetsuppgifterna består av utveckling av kod, testning och dialog med verksamhetsspecialister för att förstå och hantera kravställning från verksamheten. 

Utifrån detta drar jag slutsatsen att rollen som ingenjör skiljer sig åt beroende på bolagets storlek. I ett mindre och nystartat bolag får ingenjörerna en bredare roll och stor variation i arbetsuppgifterna. På ett större bolag finns en större möjlighet att specialisera sig på en viss uppgift medan det också finns möjlighet att utvecklas och lära sig nytt inom samma organisation. Där finns också en större möjlighet att lära sig från sina kollegor och att få arbeta tillsammans med andra med liknande bakgrund. Vilken bransch man arbetar i påverkar också om man arbetar mest med interna problem eller nära kunderna för att lösa kundernas problem med ens produkt. 

På VXO Design jobbar man i projekt hela tiden i olika konstellationer. Ibland jobbar alla på samma sak, ibland jobbar alla på olika saker. De använder varianter av scrum och kanban och överlag ett agilt arbetssätt. Eftersom bolaget endast har tre ingenjörer och en projektledare i nuläget så arbetar de tillsammans i ett team hela tiden. Kvaliteten säkerställs via erfarenhet, tester och feedback från kunder. 

På VISMA är ingenjörerna uppdelade per program som bolaget levererar. Teamen är tvärfunktionella, dvs de har alla kompetenser som behövs för att gå från idé till att få ut en korrekt och säker funktion till kunden. VISMA agilt och kör enligt kanban då det fungerar bäst då de arbetar med DevSecOps. I de flesta teamen ingår rollerna systemarkitekt, systemutvecklare, business analyst, UX-designer och produktägare. De har ingen uttalad testansvarig utan det ansvaret ligger på hela teamet. Rollen som systemutvecklare som innehas av en civilingenjör är med i arbetet med att både diskutera värdet för användaren, tekniska lösningen och jobbar väldigt tätt ihop med andra utvecklare och business analyst under utvecklingen av en funktion. För att säkerställa kvaliteten lägger systemutvecklaren in enhetstester i koden när de utvecklar. 

Södra använder Wenells projektmodell och PM3 som förvaltningsmodell där även kanban och scrum används. Förvaltningsteamen består av en förvaltningsledare, en till två utvecklare och en senior utvecklare som  även fungerar som arkitekt. För vissa utvalda applikationer finns en UX designer i teamet. Verksamheten är oftast kravställare och utför funktionstester. För att säkerställa kvaliteten utförs bland annat enhetstester, smote test och kodgranskning.

Samtliga företag har nämnt agila arbetssätt och alla använder kanban och två använder Scrum vilket visar att dessa används brett. Dessutom arbetar alla i mindre team med olika roller för att utveckla och förvalta. 

Samtliga företag använder Visual Studio code för programmering och GitHub, vilket är de verktyg som vi använder oss av inom utbildningen med skillnaden att vi använder GitLab.  SQL Server Management Studio, SQL Server Profiler, Azure, DevTools i Google Chrome är verktyg som används både av Södra och Visma. De större bolagen använder sig även av fler kommunikationsverktyg då de har ett större behov av att samverka med flera medans VXO Design med endast sex anställda inte har detta behov i samma utsträkning. Södra och VISMA använder även olika planeringsverktyg såsom DevTools och Jira. Detta beror på att planerna blir viktigare när fler medarbetare blir involverade. Klart flest verktyg nämns av mjukvaruutvecklingföretaget VISMA som har som kärnverksamhet att utveckla system.
