# Yrkesrollen Ingenjör
## Frågor
1. Beskrivning av företaget. Vad gör de?
2. Affärsidé och produkt?
3. Hur skulle en arbetsdag kunna se ut för en utvecklare, och vilka är de typiska arbetsuppgifterna?
4. Hur jobbar de i projekt, och vilka projektmetoder används?
5. Vilka verktyg använder de?

## Visma Spcs

1. Visma Spcs utvecklar ekonomisystem för mindre företag, framförallt med 0-20 anställda. Framförallt har de sin verksamhet i Sverige, men även andra länder i Europa. Tjänsten de erbjuder ska täcka hela ekonomin för företag.

2. Visma spcs affärsidé är att förenkla ekonomin för småföretagare. De gör detta genom att sköta löner, skatt och bokslut till exempel. För att förenkla arbetet för sina kunder jobbar även Visma Spcs tillsammans med Bolagsverket och Skatteverket. 

3. Arbetsdagens upplägg skiljer sig mycket beroende på vilket projekt som utförs, det beror på vad som ligger i fokus just då. De berättade att det finns tre olika scenarion för utvecklaren. Ifall utvecklaren jobbar på en ny funktion är det ofta mest kodning samt diskussioner med medarbetare för att hitta en lösning. När en funktion ska skrivas är det oftast minst två utvecklare som samarbetar för att göra funktionen. Ifall en ny funktion inte skapas består arbetsuppgifterna av att fixa problem och buggar i programmen.
De turas även om att ha en “supportvecka”. Under denna veckan är målet att lösa större problem som kunder rapporterat. Även gamla ärenden som skjutits upp löses under denna veckan.

4. De är uppdelade i olika team som har kunskaper i olika ämnen. Tillsammans använder sig teamen av devsecops, vilket står för development, security, operations. De olika teamen har olika roller och täcker olika delar av detta. Visma Spcs jobbar även agilt enligt kanban, vilket är ett arbetsflöde som underlättar att följa framstegen av de olika teamen.

5. Visma Spcs använder verktyg som Visual Studio, Visual Studio Code, Github och Slack exempelvis.

## Combitech

1. Combitech är ett konsultföretag inom teknik. De försöker accelerera utvecklingen mot ett smartare samhälle. Combitech levererar till företag inom Norden. 

2. Deras affärsidé är att hjälpa företag växa på alla plan. Combitechs tjänster får kunderna att effektivisera allt från produktutveckling till administration. 

3. Dagen börjar med att checka sin mail, därefter har de ett standup. Ett standup är ett effektivt möte där alla står upp och i ordning berättar vad man jobbar med och ifall man har något problem. Efter detta börjar kodningen, vad som kodas skiljer sig mycket från utvecklare till utvecklare, men ofta skapas antingen en ny funktion eller så arbetar man med buggar. För högre anställda kan arbetsuppgifter även innehålla att läsa igenom andras kod för att säkerställa kvalité innan den skickas upp till main branch. 

4. Combitech jobbar med ett agilt arbetsflöde som följer scrum. Kraven på projekten bryts ner och delas ut till olika mindre grupper i projekten. Själva problemen får först en designad lösning som sen kodas. 

5. Combitech använder bland annat Git, Gira, Microsoft Azure och Visual Studio.

## Volvo

1. Volvo tillverkar en stor mängd varierande produkter, men däribland framförallt bilar och grävmaskiner. De är väldigt framtidstänkande där de försöker försäkra en bättre framtid, både i miljö och komfort. 

2. Volvo vill sätta en hög standard för resten av industrin, både i kvalitet och i miljö. Deras affärsidé är att skapa rena, lagom avancerade designer för sina produkter för att de ska passa till en bred publik.

3. Arbetsuppgifterna för en utvecklare skiljer sig starkt från dag till dag, samt projekt till projekt. Generellt brukar utvecklarna antingen jobba på nya funktioner, förbättra gamla funktioner eller felsöka problem och buggar. Dagen börjar ofta med ett möte i form av en standup och därefter är det mest att koda. 

4. Volvo använder scrum vid deras arbete, alltså ett kort standup i början av dagen och sen är det olika rushes indelade i veckor. Det innebär att man delar in ett projekt i olika mindre delar för att effektivisera arbetet. 

5. De använder bland annat Git, Gira, Safe och Visual Studio Code.

## Egna tankar

Affärsidén för dessa tre företag är rätt så liknande, de vill alla underlätta livet för sina kunder. Däremot skiljer sig kunderna lite då Volvo riktar sig mer mot individer och familjer, medan Visma Spcs och Combitech hjälper företag. Något likheter mellan de tre företagen är de varierande arbetsuppgifterna för utvecklarna. Utvecklarna växlar alla mellan att lösa buggar och skapa nya funktioner, alternativt förbättra existerande funktioner. Det verkar som att detta hjälper utvecklarna att hålla sig effektiva. De använder sig också alla tre av ett agilt arbetsflöde, vilket troligen är anledningen till likheterna i att arbetsuppgifterna skiljer sig. Från detta drar jag slutsatsen att ett agilt arbetsflöde är att föredra för teknikföretag, även om de skiljer sig i bransch.

Alla tre företag använder sig av liknande verktyg, däribland Visual Studio eller Visual Studio Code, från det drar jag slutsatsen att detta är en av de mest populära kodredigerarna. Företagen använde sig även av versionshanterare, i dessa fall versioner av git. Git verkar därmed vara en industristandard för liknande företag. En annan sak som noterades var att det var mycket vanligt att dela in arbetet i många mindre grupper, vilket verkar effektivisera arbetet.



